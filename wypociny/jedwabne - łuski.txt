Z okazji 75 rocznicy masakry w Jedwabnem oferuję prezent - postanowienie o umorzeniu śledztwa w sprawie pogromu w Jedwabnem.
Dokument jest długi (ponad 200 stron) i zawiera masę ciekawych informacji. Ale dzisiaj skupię się na jednej:

Łuskach 7,92mm systemu Mauser odnalezionych w zbiorowych mogiłach pomordowanych Żydów.

Od strony 169 możemy przeczytać dokładny opis prac ekshumacyjnych dokonywanych od 24 maja do 4 czerwca 2001 roku. Prezentuje on bardzo ciekawy obraz sytuacji...

Już w marcu i kwietniu 2001 roku na terenie spalonej stodoły znajdowano łuski 7,92 Mauser oraz 7,62 Mosin. Obecność niemieckiej i rosyjskiej amunicji można byłoby wytłumaczyć walkami podczas I wojny światowej, gdyż w lipcu 1915 roku front wschodni przebiegał właśnie przez tereny Jedwabnego.
Problem polega jednak na tym, że amunicję zaczęto znajdować również w mogiłach pomordowanych Żydów.

Dnia 26 i 28 maja 2001 roku w obrębie spalonej stodoły znaleziono kilkadziesiąt łusek karabinowych typu Mauser.

30 maja zakomunikowano polecenie Ministra Sprawiedliwości - Prokuratora Generalnego RP, którym był wówczas LECH KACZYŃSKI. Eksploracja grobu miała być prowadzona do momentu ujawnienia zespołu zwartych kości ludzkich w układzie anatomicznym. Po dotarciu do takich zwłok można było je jedynie ocenić wizualnie przy użyciu szpachli i pędzelków. ZABRONIONO PODNOSZENIA KOŚCI, a prace mieli nadzorować dwaj rabini z Izraela, którzy pilnowali, aby ekshumacja była "koszerna"...
Jest to o tyle znamienne, że izraelscy uczeni oraz urzędnicy często nie przestrzegają owych rygorystycznych kryteriów religijnych w trakcie wykopalisk i oględzin miejsc zbrodni w Izraelu.

Tego samego dnia znaleziono poza obrysem fundamentów stodoły ułamane ostrze bagnetu niemieckiego.

Następnego dnia odkryto nowy grób, który zawierał kości do 50 żydowskich mężczyzn oraz pomnik Lenina. Potwierdzono w ten sposób zeznania świadków, którzy mówili, że w pierwszej kolejności zostali zamordowani mężczyźni żydowscy, których zmuszono do uczestniczenia w poniżającym pochodzie i przeniesieniu rozbitego wcześniej pomnika Lenina z rynku na teren stodoły. Tam zostali zamordowani, a ich ciała zostały zakopane w mogile wewnątrz stodoły, razem z pomnikiem Lenina.

Co jest jednak najbardziej ciekawe to fakt, że podczas odkrywania tej mogiły znajdowano łuski Mausera oraz liczne kosztowności jak złote obrączki, łańcuszki i monety.

4 czerwca, w obecności Prokuratora Lecha Kaczyńskiego zakończono prace ekshumacyjne.

W efekcie prac w obrębie stodoły znaleziono przynajmniej 33 łuski karabinowe 7,92 x 57 mm Mauser, lata produkcji od 1911 do 1940 roku.

Dalej w raporcie następuje jakieś czyste kuriozum. 
Amunicja 7,92 x 57 mm Mauser może być wykorzystywana w szeregu najrozmaitszych broni. W kontekście Jedwabnego należy wziąć pod uwagę takie uzbrojenie jak: Gewehr 1888, Gewehr 98, Karabiner 98k, MG34, MG42 oraz polskie Mausery takie jak Karabin wz. 98a czy kbk wz. 29.

W celu otrzymania materiału porównawczego zwrócono się do niemieckiego Federalnego Urzędu Kryminalnego o łuski odstrzelone z MG34 oraz MG42. 
Pytanie pierwsze: dlaczego nie poproszono o materiał porównawczy w postaci łusek odstrzelonych z pozostałych karabinków systemu Mauser?

Dalej możemy przeczytać, że "szybkostrzelność karabinu maszynowego MG34 nie odpowiadała oczekiwaniom użytkowników" i że produkcję MG34 wstrzymano na korzyść MG42.
Tymczasem MG34 było produkowane do końca wojny, równolegle z MG42, i montowany w czołgach oraz transporterach opancerzonych. MG42 wypierał MG34 ze względu na tańsze koszty produkcji oraz z powodu inaczej skonstruowanego mechanizmu ryglowego, dzięki czemu wyeliminowano okazjonalne zacięcia i spowolniono karabin z 1200 rpm do 900 rpm.
Twierdzenie, że nie można było użyć MG34 w Jedwabnym ze względu na to, że był przez żołnierzy "nielubiany" godzi w powagę IPN i jego ustaleń...
Ponadto ciężkie karabiny maszynowe były używane do przeprowadzania egzekucji ludności czego dowodem niech będzie użycie takiej broni pod kościołem św. Wawrzyńca podczas Rzezi Woli.

Sam fakt, że balistykom udało się ustalić, że część łusek została wystrzelona z MG42, a nie z MG34 czy Kar98k już sam w sobie jest zastanawiający. Zdania specjalistów od broni historycznej w tej sprawie różnią się diametralnie i tylko niezależne badanie mogłoby rozwiać te wątpliwości (jak choćby Iana z Forgotten Weapons).

Ponadto biegli nie wzięli pod uwagę możliwości użycia starej amunicji z zapasów po I wojnie światowej przez jednostki drugorzutowe, "nieregularne" oddziały policji czy żandarmerii w celu dokonania masakry.

A przecież twierdzenie o użyciu broni palnej w masakrze w Jedwabnem nie należy traktować z góry jako chęć zrzucenia odpowiedzialności za zbrodnię na Niemców. Wszakże 10 świadków wspominało o użyciu broni palnej na terenie przylegającym do stodoły, a ponad połowa spośród 111 przesłuchanych świadków zbrodni mówiła o czynnym udziale Niemców w dokonaniu pogromu.

Obecność łusek na terenie wsi raport tłumaczy walkami w lipcu 1915 roku, podczas kampanii wrześniowej, wojny niemiecko-sowieckiej w 1941 oraz w styczniu 1945 roku. 
Tylko dlaczego datowanie łusek urywa się na 1940 roku?

Wszystko to oznacza, że eksperci do tej pory nie doprowadzili do końca badań balistycznych i na obecnym etapie nie posiadamy praktycznie żadnych fizycznych dowodów, by potwierdzić lub zaprzeczyć obecności Niemców w stodole.

Czytając poniższy raport trudno nie odnieść wrażenia, że ktoś za wszelką cenę pragnął zrzucić odpowiedzialność za masakrę na Polaków. Jest to szczególnie widoczne we fragmencie dotyczącym procesu z 1949 roku oraz zeznań świadków, którzy odpowiedzialność za zbrodnię zrzucali na Niemców.

Ale w sumie czego mam się spodziewać po śledztwie prowadzonym w czasach, gdy prezesem IPNu był Leon Kieres, człowiek, który wszelkimi sposobami krył osobę Lecha Wałęsy i nadał mu status pokrzywdzonego w 2005 roku?
Nawiasem mówiąc, obecny sędzia Trybunału Konstytucyjnego...

Dobrze, że czasy gdy IPN był jedynie politycznym narzędziem minęły bezpowrotnie. Oby...