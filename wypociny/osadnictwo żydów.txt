Propaganda.
Wystarczy spojrzeć na statystyki przed i po powstaniu państwa Izrael. Żydzi emigrowali nie dlatego, że czuli potrzebę powrotu do kraju przodków, Żydzi emigrowali dlatego, że w miejscu swojego zamieszkania byli prześladowani i doświadczali kryzysu ekonomicznego.
Zobacz ilu Żydów do Izraela przyszło, kiedy rozpadł się ZSRR. Za Jelcyna poziom emigracji oscylował na poziomie 60tys. Żydów rocznie, gdy Putin doszedł do władzy ilość emigrantów żydowskich znacząco spadła, w tej chwili jest to nieco ponad 7tys. Żydów rocznie.

Czwarta i piąta alija. W czwartej 62tys. Żydów z Polski, w piątej prawie 150tys, znacząca większość tych fal. 
Ciekawe, nie? A to dlatego, że antysemityzm w Polsce międzywojennej istniał, głównie wśród młodych ludzi. Swoje dołożyli NDcy, którzy m.in. nawoływali do bojkotu żydowskich sklepów i usług. Nie zapominaj też o numerus clausus na uniwersytetach, o bojówkach, nawet gettach ławkowych. Każdy incydent, który kończył się np. praniem po pyskach, przez media był rozdmuchiwany i traktowany jako dobitny dowód na niesprawiedliwość społeczną między Żydami i Polakami. No i przede wszystkim kryzys gospodarczy, duży przyrost naturalny wśród Żydów i 3 mln społeczność - niebezpieczna kombinacja, w mig zapełnili gospodarkę, podaż zbyt wielka, a popyt zbyt mały. Żydzi wynędznieli przez ten czas w Polsce.
Żydzi w Polsce nie chcieli się asymilować. Tworzyli własne gminy, mówili po hebrajsku, jidysz, zazwyczaj tworzyli hermetycznie zamknięte społeczności. To też nie poprawiało ich wizerunku, nie tylko wśród polskich chłopów, ale również wśród polityków, skoro nawet Dmowski mówił o kwestii żydowskiej jako o "najcięższym zagadnieniu dla Polski". 

Trzecia alija to wynik bolszewizmu, wojny domowej w Rosji, walka o niepodległość Ukrainy oraz wojny polsko-bolszewickiej. Dostało się wszystkim, ale w szczególności Żydom, no bo dlaczego by nie? Oni mają, a my nie, nie?

Druga alija to wynik pogromów w Imperium Rosyjskim. Przegrana Rosji w wojnie z Japonią, kryzys gospodarczy, strefa osiedlenia Żydów i związany z tym przesyt oraz propaganda caratu (m.in. gazeta "Besarabiec" oraz "Protokoły Mędrców Syjonu") - nawet car wiedział, że niezadowolonym ludziom trzeba wskazać cel, najlepiej jak najdalej od siebie. No i nie zapominaj o rewolucji 1905 roku, Krwawej Niedzieli, itp.

No i pierwsza alija. Zabójstwo cara Aleksandra II i kryzys gospodarczy (głód, pauperyzacja). I kolejna fala pogromów.

Jedyna fala emigracji, która rzeczywiście była wynikiem ideologi, była emigracja Żydów z USA w latach 1969 - 1973. Przez te 5 lat przebili KILKUKROTNIE emigrację z USA do Izraela od początku powstania tego państwa. Był to wynik żydowskich ruchów osadniczych. Tyle że widzisz... Oni mieli bodziec. A tym bodźcem była wojna sześciodniowa i powiększenie obszaru Izraela TRZYKROTNIE. Trzykrotnie. 
Także więc mieli gdzie się osiedlać, to i emigracja ruszyła do przodu.
Nie ma bodźca to i emigracja będzie maleć. Bo i po co taki Żyd z USA miałby się przesiedlać do Izraela? Źle mu w Ameryce? A w Palestynie/Izraelu to będzie miał lepiej? Nie i nie. 
Dlatego i emigracja Żydów do Izraela słabnie. Nie ma bodźca. Nie ma powodu.