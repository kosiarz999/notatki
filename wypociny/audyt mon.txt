Audyt ministra obrony Antoniego Macierewicza po rządach PO-PSL.
Skala zaniedbań i roztrwonień, żeby nie użyć innego określenia, pieniędzy jest znacznie większa niż myślałem. Najważniejsze przekręty to:

- W latach 2010-2015 na realizację programów rozwoju Sił Zbrojnych MON wydatkował 50 mld zł. ŻADEN z tych programów nie został ukończony. Co więcej jedynie 2 mld zł trafiły do polskich przedsiębiorstw. Reszta trafiła do firm z tak biednych krajów jak Niemcy czy Francja.

- MON opracował plan rozłożony na 10-14 lat dotyczący modernizacji Sił Zbrojnych. Całkowity koszt tej modernizacji, BEZ KOSZTÓW EKSPLOATACYJNYCH, wyniósłby 235 MILIARDÓW zł. Był to plan w całości nierealny i miał na celu jedynie drenowanie pieniędzy publicznych.

- Przez 15 lat finansowano budowę korwety Gawron, która pochłonęła ponad 1 mld zł. Ostatecznie zdecydowano na zbudowanie okrętu patrolowego, który nie został dokończony do dnia dzisiejszego. Co więcej, Stocznię Marynarki Wojennej w Gdyni, która była odpowiedzialna za budowę okrętu, dopuszczono do postawienia w stan upadłości likwidacyjnej. Nowy rząd zapobiegł bezmyślnemu procesowi likwidacyjnemu.

- Umowa z Bundeswehrą o zakup nadwyżki używanych czołgów Leopard była niedopracowana i źle skonstruowana. Skutkiem tego nie pozyskano dokumentacji technicznej czołgów, nie można było egzekwować kar za opóźnienia realizacji umowy, prace remontowe i modernizacyjne czołgów zostały opóźnione o dwa lata i pochłonęły 2,4 mld zł z planowanego 1 mld.

- Projekt nowego moździerza dla WP (prawdopodobnie chodzi o Samobieżny Moździerz RAK) - 1 mld 100 mln zł. TYLE, ŻE BEZ AMUNICJI. Ktoś wpadł na genialny pomysł, by amunicja była autorsko produkowana w Polsce. Produkcja seryjna jeszcze się nie rozpoczęła...

- Świetny transporter opancerzony Rosomak w liczbie 200 sztuk... stoi i rdzewieje. Powodem jest brak systemu łączności. A ten brak wynika ze sporu pomiędzy dwoma lobbystami w strukturach MONu... Na szczęście ktoś inny zrobi za nich te systemy.

- MON rozdawał zaliczki na wykonanie projektów, w sumie 5 mld zł. Co się z tymi pieniędzmi działo? Nikt nie wie, bo nikt tego nie kontrolował.

- W budżecie określano eksport polskiego uzbrojenia na kwotę 2 mld zł. W rzeczywistości kwota ta wynosi 160 MILIONÓW, czyli 20 RAZY MNIEJ.