Jestem świadkiem wojny ideologicznej.

1. Jakieś smarkate bydło, tacy faszyści, którzy są anty, dokonali parę niezwykle precyzyjnych poprawek na tablicy przy pomniku "Partyzanci" Andrzeja Pityńskiego, znajdującego się w Bostonie. 
Otóż zamalowali napisy, które wspominały o jakiejkolwiek odpowiedzialności Sowietów za zbrodnie w Polsce. 
W końcu bohaterowie muszą być nieskazitelni.

2. Od miesiąca lewacy w Stanach niszczą pomniki, które są "nieprawilne". W Durham w Północnej Karolinie jakaś studentka zdewastowała pomnik żołnierza konfederaty przy hucznym aplauzie pozostałych studentów. Została aresztowana. 
Tymczasem profesorowie tej uczelni, których rozum lsd zakotwiczyło w latach 60-tych, sami oklaskiwali jej wyczyn i zaproponowali dziewczynie stypendium. I zrobił to m.in. DZIEKAN WYDZIAŁU HISTORII tej uczelni. 
Tak oto marsz przez instytucje sprzed pół wieku zbiera swoje żniwo.

3. I tym razem trochę bliżej nas. 
Przy Parlamencie Europejskim stoi Dom Historii Europejskiej. Prof. Andrzej Nowak pozwolił się podzielić z nami swoimi refleksjami na temat tego przybytku po jego wizytacji:

"W tym Domu, pokazujacym na 5 piętrach historię naszego kontynentu, nie ma miejsca ani na naukę, ani na technologię, ani na kulturę.

O chrześcijaństwie jest powiedziane, że „była taka religia, która zdominowała kontynent, ale już na szczęście ustępuje”. O narodach tam się mówi, że są to przejściowe twory, które pojawiły się 200 lat temu.

Odnośnie filozofii jest tam pokazanych tylko 2 myślicieli: Arystoteles i … Slavoj Żiżek. Ten drugi to współczesny słoweński filozof-marksista. Nie ma w Domu Europejskiej Historii, ani Platona, ani św.Augustyna, ani Tomasza z Akwinu, ani Erazma z Rotterdamu, ani Spinozy, ani Pascala, ani Leibnitza, ani Hobbesa, ani Rousseau, ani Woltera, ani Kanta, ani Hegla, żeby wymienić tylko część z tych najwybitniejszych. Za to jest miejsce dla trzeciorzędnego filozofa, epigona po komunizmie.

Oczywiście na innych piętrach jest kilka miejsc poświęconych Karolowi Marksowi jako autorowi promiennego i szlachetnego protestu.

Trochę miejsca jest poświęcone sprawom polskim.
1. Trylogia Sienkiewicza przedstawiona jest jako dzieło uczące nienawiści.
2. Piłsudski pokazany jest w gablocie z krwawymi dyktatorami.
3. Za to w pozytywnym kontekście pokazany jest inny Polak, Dzierżyński.

Nie brakuje dyktatorów-morderców. Np. Stalin pokazany jest jako ten, który wraz z innymi szlachetnymi ludźmi udziela pomocy republikańskiej Hiszpanii.

Szczytem zakłamania, obłudy i zwykłego chamskiego historycznego fałszerstwa jest pokazanie ofiar II WŚ. Tam pokazana jest zabiedzona niemiecka rodzina wypędzana ze swojego rodzinnego domu, a dla kontrastu pokazana jest młoda, elegancka, dobrze ubrana Polka opuszczająca obóz dla przesiedleńców, gdzieś, zapewne w Niemczech.

Rok 1989 r.- wszystkim wydarzeniom w krajach Europy Wschodniej poświęcone 2 minuty filmu. Resztę tego filmu – 5 minut jest poświęcone Niemcom, z przesłaniem, że to oni zjednoczyli Europę.

Odnośnie Polski jest jeszcze wielka fotografia prezydenta Kwaśniewskiego przepraszającego za Jedwabne oraz informacja, że dopiero książka Tomasza Grossa, uświadomiła Polakom jak było naprawdę, ponieważ przedtem chwalili tylko komunistyczną partyzantkę."

Ale tak szczerze, to kogo to obchodzi poza mną?
