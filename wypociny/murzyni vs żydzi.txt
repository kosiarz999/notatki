Wczoraj było tym, jak media w USA reagowały na "antysemityzm" w Polsce. Dzisiaj będzie o tym jak Amerykanie reagują na przejawy prawdziwego antysemityzmu na własnym podwórku.

19 Sierpnia 1991 roku w Crown Heights na Brooklynie, New York, doszło do trzydniowych zamieszek, które rozpoczął wypadek samochodowy, w których zginął siedmioletni syn gujańskich imigrantów Gavin Cato, a jego kuzynka w tym samym wieku została ciężko ranna.
Kierowcą był Yosef Lifsh, którego pojazd uczestniczył w konwoju rabina Menachema Mendela Schneersona, lidera chasydzkiej grupy Chabad-Lubawicz.

Pomimo tego, że Lifsh został szybko ewakuowany przez ratowników Hatzalahu (pogotowia ratunkowego dla Żydów zrzeszającego wolontariuszy) wieści o pochodzeniu etnicznym sprawcy wypadku bardzo szybko się rozeszły. Zgromadzony tłum Afroamerykanów skandował antysemickie hasła.
W konsekwencji zasztyletowany został Yankel Rosenbaum, 29-letni australijski student Uniwersytetu w Melbourne. Przed śmiercią zdołał wskazać sprawcę, 16-letniego Lemricka Nelsona.
Morderca przyznał się do winy. ZOSTAŁ JEDNAK UNIEWINNIONY, WYPUSZCZONY NA WOLNOŚĆ I ZAPROSZONO GO NA UROCZYSTĄ KOLACJĘ Z CZŁONKAMI ŁAWY PRZYSIĘGŁYCH, wśród których tylko dwie osoby były białe, a żadna nie była Żydem.

Inny przykład.
W listopadzie 1993 roku Khalid Abdul Muhammad (zdjęcie nr 4), członek organizacji Naród Islamu, wygłosił przemowę w Kean College w New Jersey. Stwierdził m.in: że główni bohaterowie Biblii byli czarnoskórzy; że Żydzi kontrolują pod każdym względem czarnoskórych, tylko po to, aby ich dręczyć i prześladować; że to Żydzi sprowokowali Holocaust. W swoich późniejszych przemówieniach życzył Żydom śmierci: "Nigdy nie powiem, że nie jestem antysemitą. Modlę się, aby Bóg zgładził mego wroga i zmiótł go z powierzchni ziemi".

Jaka była reakcja amerykańskiej prasy na przemówienie Muhammada?

Relatywizm.

Jak mantrę powtarzano argumenty o nieszczęściach, które spadły na czarnoskórych.
Narkotyki, przemoc, wysoki wskaźnik ciąż wśród nastolatek, niskie standardy nauczania i brak dyscypliny, bezrobocie, wyobcowanie, zła opieka medyczna, bieda, desperacja, nierówność, rasizm.
Wielokrotnie przytaczano osobiste, dramatyczne historie murzynów oraz ich niewolniczą przeszłość i wszechobecny rasizm czasów segregacji.

Twierdzono, że Naród Islamu jest organizacją, która broni interesów czarnoskórych i jego rasistowski nurt nie ma w tym względzie żadnego znaczenia.
Żeby udowodnić, ze rasizm jest problemem ludzkości, a nie czarnych, przyrównywano Muhammada do Davida Duke'a, Władimira Żyrinowskiego, Meira Kahane, Theodore'a Bilbo, George'a Wallace'a oraz Boba Granta.

Co więcej, tworzono artykuły, w których komentując powyższe wydarzenia nie nawiązywano do czarnoskórych.
Problem starano się bagatelizować czy nawet wyśmiać ("czy jest w ogóle możliwe, aby istniało coś takiego jak czarny antysemityzm?").

Pojawiły się też opinie, że antysemityzm Afroamerykanów został wykreowany przez media i że "czarnoskórzy zostali zaprogramowani i ukierunkowani, a antysemityzm jest - z definicji - białym terminem".

"Time" wielokrotnie przedstawiał Naród Islamu jako organizację, która sprowadza murzynów na dobrą drogę i walczy z przestępczością oraz narkotykami. Jej przywódca, Farrakhan (zdjęcie nr 5), został ukazany jako utalentowany i bogobojny ojciec.

Generalnie przeważała narracja, że udręki Afroamerykanów powinny usprawiedliwiać ich zachowania antysemickie oraz że rasizm jest problemem ludzkości, nie tylko czarnych, więc próba dyskredytacji czarnoskórych jest przejawem ksenofobii Amerykanów.

Co więcej, kojarzycie Avi Weissa z mojego poprzedniego wpisu (ostatnie zdjęcie, ten z megafonem)? On również pojawił się na którymś z wieców zwolenników Farrakhana. Został obrzucony wyzwiskami przez 80 osób, dodatkowo POLICJA NAKAZAŁA MU OPUŚCIĆ TO MIEJSCE.
Pomimo starań rabina, ŻADNE media nie poinformowały o tym incydencie.

Ciekawa wybiórczość, co? W następnym wpisie wytłumaczę skąd ona się bierze.