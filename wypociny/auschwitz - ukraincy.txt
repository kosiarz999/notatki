Polskie Piekiełko pochwaliło się ostatnio zdjęciem: "Auschwitz - niemiecki obóz koncentracyjny, w którym służyli Ukraińcy"...
Naprawdę, kiedyś wyk# w ten monitor...

Długa prawda jest w ŚWIETNYM artykule poniżej, który polecam poczytać. Krótka prawda jest następująca:
Pierwszy transport Ukraińców trafił do Auschwitz w dniach 20 i 24 lipca 1942 roku (czyli rok po pierwszych aresztowaniach Banderowców), razem 130 Ukraińców. Wśród nich dwaj bracia Stefana Bandery: Aleksander i Wasyl. OBAJ zginęli w obozie. Jak? POLACY odpłacili im za zbrodnie jego brata, brutalnie ich bijąc, katując i znęcając się dzień po dniu.
Pierwsze transporty Ukraińców były MASOWO tępione przez Polaków. Był to odwet za działalność OUN-b.

Kolejne grupy Ukraińców dostarczał z więzienia Montelupich w Krakowie SS-Hauptscharführer Malotky, który kontaktował się w obozie z esesmanem Hansem Starkiem. Na jego polecenie Ukraińcy z tej grupy mieli pozostawać w Auschwitz pod pewną ochroną. Wykonując to polecenie Stark podjął decyzję o umieszczeniu banderowców w bloku nr 11, który był blokiem izolowanym.

8 sierpnia 1942 r. dostarczono nową grupę 63 Ukraińców. Mykoła Kłymyszyn opisuje: „Wieczorem do bloku nr 11 przyszli z kijami Polacy. Było ich ponad dziesięciu i zaczęli pytać, kto tutaj jest z OUN-b. Nikt z nas się nie odezwał. Tak trzy razy pytali, grożąc, że zabiją na miejscu, gdy znajdą. Kiedy mimo wszystko nikt z nas nie zgłosił się, oni zaczęli jednego po drugim pytać o imię i nazwisko. Kiedy imię i nazwisko brzmiało po polsku odprawiali na blok. (...) Kiedy przyszła na mnie kolej, powiedziałem prawdziwe swoje nazwisko i że jestem Ukrainiec. Ale na pytanie skąd, powiedziałem, że z Żytomierza. „A gdzie jest Żytomierz?” – „Koło Kijowa” – odpowiadam. „Toś ty nie z polskiej Ukrainy?” – „Nie” – daję odpowiedź. „To idź na blok” – zadecydował jeden z nich”.

Gdy Ukraińcy opowiedzieli o zajściu Malotky'emu, zostali przeniesieni do dwóch sal bloku nr 17. Ponadto wydzielono dla chorych banderowców osobną izbę w bloku szpitalnym nr 20. Od tego momentu BANEROWCY BYLI CHRONIENI PRZED LINCZEM POLAKÓW.

Pobyt w KL Auschwitz przeżyło większość osadzonych w nim banderowców, którzy dzięki protekcji obozowego gestapo pracowali później w dobrych komandach więźniarskich. Ponadto otrzymywali w dużych ilościach paczki żywnościowe z Czerwonego Krzyża. Część z nich została również wcześniej zwolniona z KL Auschwitz.

Ogółem spośród prawie że dwustu BANDEROWCÓW (nie Ukraińców) więzionych w KL Auschwitz, a po ewakuacji więźniów tego obozu w styczniu 1945 r. również w Mauthausen i Ebensee, śmierć we wspomnianych hitlerowskich obozach koncentracyjnych poniosło ponad trzydziestu z nich.

http://www.mysl-polska.pl/node/51?fbclid=IwAR2SuYeOuOuKF8U1r7es5t6axouyRxSlZnYatnQHKoIYYX1hF8c4H99fe0Q