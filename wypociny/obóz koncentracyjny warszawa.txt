Konzentrationslager Warschau. Mało kto o tym obozie koncentracyjnym wie, a to dlatego, że na miejscu, w którym był nie ma ani pomnika, ani tablicy.
Dlaczego? Są dwa powody. Po pierwsze - po wojnie obóz wykorzystywało NKWD, obóz i pamięć o nim była pod protekcją władz komunistycznych. Po drugie - obóz ten powstał PO getcie warszawskim, jego stworzenie nie miało na celu eliminację Żydów.
A jak giną Polacy to nie ma o czym pisać...
Pozwolę sobie zacytować dwa raporty NSZ z końca 1943 roku dotyczącego działania tego obozu.
"Wg informacji pewnego gestapowca (nazwisko znane) w W-wie ma ulec zagładzie 300.000 Polaków. Stan faktyczny potwierdza tę informację. Ilość zamordowanych Polaków, których nazwiska są ogłaszane oficjalnie, jest małą tylko częścią. Komory gazowe są uruchomione na Pawiaku, na Dzielnej w ghetcie odbywają się stałe egzekucje. Ilość 600 ofiar [dziennie] nie jest liczbą przesadzoną. Dla umożliwienia [tak masowych] egzekucji przeprowadzono specjalną mobilizację volksdeutschów do policji. Zwiększono również liczbę policji przez odkomenderowanie policji z innych miast. WEDŁUG OŚWIADCZEŃ POLICJANTÓW WYTRZYMUJĄ ONI NAJWYŻEJ DO 15 EGZEKUCJI, A POTEM SĄ ZMIENIANI, GDYŻ NERWOWO SIĘ ZAŁAMUJĄ. Nie jest prawdą, jakoby sprowadzono do egzekucji zwyrodniałych katów, są to zwykli policjanci niem, którzy DZIAŁAJĄ WG ROZKAZÓW Z GÓRY, OPARTYCH NA NAUKOWYCH STATYSTYKACH BADAWCZYCH INSTYTUTÓW NIEM, KTÓRE NA WYPADEK PRZEWIDYWANEJ KLĘSKI NIEM PRAGNĄ TAK WYNISZCZYĆ ŻYWIOŁ POLSKI, ABY NIE BYŁ ZDOLNY DO SAMODZIELNEGO ŻYCIA PAŃSTWOWEGO. 
(...)
W Ghetcie warszawskim [jest] obecnie 4000 żydów greckich i holenderskich zatrudnionych przy budowie 10 nowych baraków. 200 żydów pracuje w F.K. na ul. Dworskiej, 40 pracuje w Elektrowni przy robotach placowych. Traktowani są b. źle."

I kolejny raport z 23 XII 1943 r.
"Masowe egzekucje w ghecie trwają nadal. Dnia 4.XII.43 r. rozstrzelano 400 ludzi. Skazańcy mieli pozalepiane papierem oczy, skrępowane ręce i twarze odrutowane, aby nie mogli krzyczeć. Dnia 13.XII.43 r. z Pawiaka wyprowadzono 800 więźniów, których los nie jest znany. [...] W b[yłej] dzielnicy żydowskiej na odcinku od rogu ul. Zamenhofa do rogu ul. Gęsiej i Okopowej jest na ukończeniu budowa baraków na OBÓZ KONCENTRACYJNY OBLICZONY NA 65,000 LUDZI. Obok każdego baraku jest wieżyczka na karabin maszynowy."

Warto pamiętać o KL Warschau, gdyż był to obóz który powstawał z myślą o eliminacji Polaków jak i w celu stłumienia powstańczych zrywów. Niemcy doskonale zdawali sobie sprawę z możliwości wybuchu powstania w stolicy okupowanego kraju.
Nie wszystkie obozy koncentracyjne mordowały głównie Żydów.