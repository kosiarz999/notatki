SS-Gruppenführer Heinz Reinefarth, kat Warszawy, odpowiadający za rzeź ok. 50 tys. mieszkańców Woli, tłumił powstanie warszawskie, likwidował jeńców wojennych oraz likwidował powstańcze szpitale na Starówce. Dokładna liczba ofiar nie jest znana, ale może on odpowiadać za śmierć do 100 tys. ludzi.
Myślicie, że został za swoje zbrodnie osądzony?

"Po zakończeniu wojny władze polskie zażądały od Brytyjczyków i Amerykanów ekstradycji zbrodniarza, jednak zachodni alianci uznali, że może on być przydatny jako świadek w procesach norymberskich i odmówili spełnienia prośby. Następnie Reinefarth był aresztowany przez pewien czas pod zarzutem zbrodni wojennych, ale sąd w Hamburgu zwolnił go z powodu braku dowodów.
W grudniu 1954 został on wybrany na burmistrza miasta Westerland (stolicy małej wyspy Sylt) jako przedstawiciel partii Blok Wszechniemiecki/Blok Wypędzonych ze Stron Ojczystych i Pozbawionych Praw (tak, jak widać "denazizacja" przebiegała w RFN wyśmienicie...). Znany był wówczas z zaangażowania w sprawy mieszkańców, dlatego też w nowym miejscu zamieszkania nigdy nie wypominano mu służby w SS i popełnionych zbrodni wojennych, także w latach po jego śmierci.
W 1958 wybrano go do landtagu w Szlezwiku-Holsztynie, a po zakończeniu kadencji w 1967 rozpoczął pracę jako prawnik. Mimo licznych wezwań władz polskich do ekstradycji zbrodniarza, władze RFN konsekwentnie odmawiały i nawet przyznały Reinefarthowi GENERALSKĄ RENTĘ.

Heinz Reinefarth zmarł w 1979 w swojej rezydencji na wyspie Sylt, nigdy nie ponosząc odpowiedzialności za swoje zbrodnie."