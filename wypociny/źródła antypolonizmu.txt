Amerykanie nie zawsze postrzegali Polaków jako brudnych debili.

Kiedy polska szlachta po nieudanym powstaniu listopadowym musiała uciekać na Zachód, Amerykanie wyobrażali sobie Polaków jako czarujących i romantycznych. Edgar Alan Poe chciał się bić o polską niepodległość. James Fenimore Cooper pomógł zorganizować Komitet Amerykańsko-Polski. Pierwowzorem jednej z najbardziej sympatycznych postaci z "Małych kobitek" Louisy May Alcott była Polka.

Wszystko zmieniło się diametralnie po tzw. Nowej Imigracji pomiędzy rokiem 1880, a 1929 (czyli do czasów Wielkiego Kryzysu). Niemal 25% imigrantów pochodziło z Europy Wschodniej, a największą część spośród nich stanowili Polacy (zdjęcie nr 1, kolor niebieski to imigranci z Europy Wschodniej i Południowej, głównie Włosi).

Aby zrozumieć kim byli ci Polacy oraz jak postrzegali ich Amerykanie, należy zdać sobie sprawę z następujących faktów.

Robert Yerkes w 1917 roku opracował Army's Alpha and Beta Intelligence Tests, testy na inteligencję, które zostały rozdane ponad milionowi żołnierzy amerykańskich podczas I wojny światowej. Warto dodać, że te badania przyczyniły się do powstania SAT, amerykańskiego odpowiednika naszej matury.

Z przeprowadzonych egzaminów wynika, że:
"Wśród mężczyzn pochodzenia brytyjskiego służących w armii amerykańskiej tylko 8,7% uzyskało za inteligencję ocenę D (dopuszczalną) lub gorszą. Wśród mężczyzn pochodzenia polskiego - 69,9%.
W grupie angielskiej 19,7% uzyskało ocenę A lub B, w grupie polskiej - 0,5%".

Polacy uzyskali najgorszy wynik spośród kilku narodowości. Dziś już wiemy, że powodem takiego stanu rzeczy było ich słabe zasymilowanie z amerykańską kulturą i językiem, ale wówczas nie było to dla prof i dr takie oczywiste. Był to okres,w którym wszelkie różnice kulturowe i intelektualne tłumaczyli pojęciami genetyki oraz rasy. NEODARWINIZM I SOCJODARWINIZM MIAŁY DECYDUJĄCY WPŁYW NA POGLĄDY NAUKOWCÓW DT. IMIGRANTÓW.

Oto przykłady.
Franz Boas (1858-1942), nazywany ojcem amerykańskiej antropologii, jest bohaterem liberalnego środowiska naukowego i rzecznikiem praw ludzi. Jego "Primitive Art" podkreśla ewidentną wartość estetyczną prymitywnej sztuki Indian, Polinezyjczyków i Afrykanów oraz głosił kulturowy relatywizm.
Ten sam autor spłodził również "Zmiany kształtu ciała u potomków imigrantów", raport sfinansowany przez Komitet Imigracyjny Kongresu Stanów Zjednoczonych. Jest to dokument, pełen tabelek, wykresów i liczb, który ma jednoznacznie ukazać prymitywizm imigrantów na podstawie indeksu cefalicznego, czyli rozmiaru i kształtu czaszki. Co więcej, Boas starał się udowodnić, że czaszki imigrantów wraz z postępującą asymilacją zmieniają kształt na bardziej pożądany...

Madison Grant (1865-1937). Jego dzieło "Przemijanie wielkiej rasy" (1916) stało się biblią dla Adolfa Hitlera i źródłem cytatów dla "Mein Kampf".
Facet był tak walnięty na punkcie rasizmu, że popierał pomysł pokazania w zoo na Bronksie Pigmejczyka o imieniu Ota Benga w klatce z szympansami, którego tabliczka informacyjna skwitowała jako "Brakujące ogniwo".

W jego dziele znajdziemy esencję rasistowskiej myśli nazizmu. Podział narodów europejskich na trzy rasy, z których rasa alpejska, czyli Słowianie, była najbardziej prymitywna i od zawsze była źródłem niewolników dla pozostałych ras (slave - niewolnik). 
Rasy różnią się mentalnie, emocjonalnie i fizycznie i te różnice są niezmienne.
Kiedy dochodzi do skrzyżowania dwóch ras, potomstwo zawsze jest formą niższą.
Do tego cytat: "Konsekwentny system selekcji przez eliminację tych, którzy są słabi czy niezdolni, innymi słowy, są społecznymi nieudacznikami, rozwiązałby całą kwestię w sto lat, jednocześnie umożliwiając nam pozbycie się grup niepożądanych, które zaludniają nasze więzienia, szpitale i ośrodki dla obłąkanych."
Cała książka jest napisana w podobnym tonie.

Myślicie, że to był wariat, który w Stanach nie miał nic do gadania? Prawda jest taka, że Grant miał ogromny wpływ na członków Komitetu Imigracyjnego, który w 1924 roku zatwierdził Immigration Act, mający na celu trzymanie różnych niepożądanych imigrantów z południowej i wschodniej Europy, z daleka od "naszego młodego i czystego kraju."

Kiedy polscy imigranci próbowali przypominać Amerykanom o Kościuszce czy Pułaskim, w odpowiedzi Henry Fairfield Osborn, paleontolog, odkrywca tyranozaura i dyrektor Muzeum Historii Naturalnej, napisał na łamach NYT, że poświęcenie Pułaskiego i Kościuszki dla Ameryki nie jest powodem, aby wpuszczać tu polskich emigrantów, gdyż wielkie osiągnięcia tych ludzi są raczej dowodem na to, że byli nordykami, błędnie określanymi jako Polacy.

Takich opinii w świecie amerykańskiej elity było mnóstwo. Podobne poglądy głosili prof Karl Pearson, Kenneth Roberts ("Polacy są zbyt głupi aby pomyśleć o otworzeniu parasola w czasie deszczu", a to tylko łagodniejsze określenie z jego strony, prawdziwa kopalnia rasistowskich cytatów), William Roscoe Thayer, Margaret Mead, dr Allan McLaughlin, Edward Kirk Titus, prof Francis A. Walker... Długo by wymieniać.

Konsekwencją takich poglądów było zatrudnianie chłopów z Europy Wschodniej do pracy w przemyśle ciężkim. Wykonywali prace, których nie podjąłby się żaden Amerykanin. Jedynie 10% chłopskich imigrantów z Polski skierowano do pracy na roli.

Imigranci pracujący w przemyśle ciężkim pracowali i żyli w warunkach, które ciężko sobie dzisiaj wyobrazić. 
Książka "Out of This Furnace" (Wyjść z tego pieca) Thomasa Bella opowiada o słowackich imigrantach pracujących w stalowni w Pittsburghu. Śpią na podłodze, harują od świtu do nocy, a zarabiają tak niewiele, że kiedy ulegną wypadkowi to nie mają pieniędzy by zakupić choć trochę jedzenia. Giną w różnych okropnych wypadkach w miejscu pracy. Jakiekolwiek próby podjęcia strajku są tłumione przez zbirów pracodawcy.

Stereotypy pomagały rozbijać strajki związkowe i masakrować Polaczków, przy użyciu sił milicyjnych jak i Gwardii Narodowej. 
Tak jak w Homestead w Pensylwanii, gdzie zginęło 9 związkowców, a 11 zostało rannych (zdjęcie nr 2).
Albo w Lattimer, również Pensylwania, gdzie zginęło 19 osób, a prawie 50 zostało rannych (zdjęcie nr 3).
Albo w Ludlow w Kolorado, gdzie zginęło przynajmniej 19 robotników (zdjęcie nr 4 i 5).
Albo w Bayonne w New Jersey gdzie zginęło przynajmniej 5-ciu, a kolejnych 5-ciu było rannych. Szef Standard Oil powiedział wówczas: "Chcę się przejść ulicą East 22 po bebechach Polaczków."
Ale historia wojen związkowych w Stanach to zupełnie inna, fascynująca historia.

To właśnie po fali Nowej Imigracji Amerykanie uznali, że Polak nie jest czarującym, romantycznym, kochającym wolność bohaterem na koniu, ale zezwierzęconą, agresywną, pijaną, nacjonalistyczną i szybko rozmnażającą się maszyną, której płodność stanowiła zagrożenie. Prawica odrzuciła Polaków, ponieważ byli rasowo pośledni, lewica, bowiem nie podobało się jej, że polscy chłopi nie chcieli wyzbyć się swojej tożsamości, czyli katolicyzmu i polskości.

Pomimo rasizmu obecnego w komentarzach ludzi nauki oraz w prasie mainstreamowej, imigranci przybywali bardzo licznie. Ich nawyk milczącego posłuszeństwa, zdyscyplinowanie, gotowość do pracy bez szemrania przez długie godziny i poza wyznaczonym czasem sprawiały, że stali się cenną siłą roboczą, pozwalającą przeobrazić się Ameryce w przemysłowe mocarstwo.

Ten rasistowski wizerunek Polaka, wykreowany na przełomie XIX i XX wieku jest dalej kultywowany w m.in w kinematografii, w takich tytułach jak "Czekając na wyrok" (2002), "Bruce Wszechmogący" (2003), "Pod słońcem Toskanii" (2003), "Spider-Man 2" (2004) czy "Sztuka zrywania" (2006). 
Zresztą, długo by wymieniać.