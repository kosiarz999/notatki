I na zakończenie ostatni ciekawy wątek "Postanowienia o umorzeniu śledztwa".

Skoro zabito tylu Żydów z Jedwabnego to co stało się z ich majątkiem i nieruchomościami?

Dnia 8 marca 1946 roku Krajowa Rada Narodowa uchwaliła Dekret o majątkach opuszczonych i poniemieckich.

W art. 16 tego dekretu czytamy, że: "Gdy osoba, która w związku z wojną utraciła posiadanie majątku, zmarła lub jest nieobecna, przywrócenia posiadania majątku mogą żądać jej krewni w linii prostej (zstępni i wstępni, również dzieci nieślubne), bracia i siostry oraz małżonek, bez względu na to czy związek małżeński został zawarty w formie prawem przepisanej."

Wnioski należało składać do końca 1947 roku do sądu grodzkiego, w przeciwnym razie majątek przechodził na rzecz Skarbu Państwa.

Innymi słowy po wojnie majątki żydowskie mogły przejmować jedynie osoby narodowości żydowskiej. 
Potwierdzają to dokumenty znalezione w łomżyńskim oddziale Archiwum Państwowego w Białymstoku dotyczące 16 spraw cywilnych Sądu Grodzkiego w Łomży.

Na 13 nazwisk wnioskodawców o przywrócenie posiadania majątku jedno należy do polki Heleny Chrzanowskiej (która w jednym wniosku działała w imieniu żydowskich właścicieli), a drugie należało do Jana Szelągowskiego, którego narodowości nie udało mi się ustalić.
Pozostałe 11 nazwisk to osoby narodowości żydowskiej.

Co jest jednak najbardziej ciekawe w 1947 roku w Jedwabnem działała grupa przestępcza, która zagarniała żydowskie majątki.

Józef (Izrael) Grądowski, Eliasz Grądowski, Chaim Sroczka wnioskowali do sądu grodzkiego w Łomży o przejęcie majątku pożydowskiego. Ich twierdzenia wspierali podstawieni świadkowie, w tym również Polacy, tacy jak Tadeusz Zarzecki.

Oszustów wspierał porucznik UB Eliasz Trokenheim podrabianiem odpowiednich dokumentów. Korzystając ze swojego stanowiska nadużywał władzy i przyjmował korzyści majątkowe (m.in był on odpowiedzialny za "wiele egzekucji" podczas śledztwa UB w sprawie pogromu na przełomie 45' i 46' roku).

Oszustwo w Jedwabnem było częścią o wiele większej operacji, w której kilku ocalałych Żydów, przy współpracy z porucznikiem UB Samuelem Farberem, alias Faber, z Białegostoku, nielegalnie przywłaszczało sobie nieruchomości innych Żydów w całym województwie białostockim, udając ich krewnych i spadkobierców.

Sam Trokenheim został skazany w styczniu 1949 roku przez sąd wojskowy na dwa lata więzienia, ale sąd wyższej instancji zmniejszył wyrok do roku. 
Farbera skazano na pięć lat i zdegradowano do stopnia kaprala.

Mimo wszystko w przypadku kilku spraw sądowych co najmniej dziesięciu polskich świadków wsparło swoich żydowskich sąsiadów w Jedwabnem w odzyskaniu własności wcześniej należących do ich zmarłych krewnych i pomiędzy 1947 a 1949 rokiem zeznawali przed sądem na korzyść żydowskich wnioskodawców. Wygląda na to, że owe wnioski zostały rozpatrzone pomyślnie, a majątki te zostały następnie przez powodów sprzedane Polakom.

Oprócz tych żydowskich majątków, które zostały odzyskane, a następnie sprzedane Polakom, w 1945 roku trzydziestu dwóch katolików najmowało od nazistów skonfiskowane żydowskie nieruchomości, a po styczniu 1945 roku kontynuowało najem płacąc czynsz komunistom. Nie godziło to jednak w sam proces odzyskania utraconego majątku, gdyby rodziny krewnych ofiar upomniały się o swoją nieruchomość, zgodnie z art. 12 ust. 4 wyżej wymienionego Dekretu.

Podsumowując, majątki pożydowskie mogły zostać odzyskane po wojnie przez krewnych w prostej linii ofiar. Jeśli więc dochodziło do nadużyć to tylko Żydzi mieli prawną możliwość przejęcia majątku pożydowskiego. Rola Polaków mogła się ograniczyć jedynie do pozycji świadka, poświadczającego o pokrewieństwie wnioskodawcy z nieobecnym właścicielem nieruchomości.
Jedyny wyjątek był w sytuacji, gdy Polacy wynajmowali majątek od Niemców. Wówczas komuniści najczęściej pozwalali na dalszy wynajem majątku, co po 10 latach skutkowało zasiedzeniem.