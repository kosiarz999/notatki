A skoro już jesteśmy przy weselszej stronie Armii Czerwonej. Ibidem, str. 162.
W nieodległym od Słupska Sławnie: ,,Garnizon sowiecki po opanowaniu zakładów przetwórczych, w tym m.in. gorzelni, trwa w stanie permanentnego zamroczenia alkoholowego. Od tego czasu nie spotykano w powiecie trzeźwego dowódcy ani żołnierza. Od tego czasu władzę pełni pijany żołnierz i trzeźwi niemieccy i własowscy dywersanci, którzy krecią robotą podważają spoistość Armii Czerwonej i skutecznie prowadza robotę rozkładową".
Komendę nad miastem sprawował - jak określił Lubowicz - ,,zhitleryzowany ataman" płk Borowikow. Na porządku dziennym były bezpodstawne aresztowania, szykany, ciągłe zatargi z polskimi osadnikami o poniemieckie mienie i zbiory. ,,W powiecie nie ma Armii Czerwonej, jest tylko pijany żołnierz i dowódca, którzy gwiżdżą sobie na Moskwę, bo jest daleko, i na wyższych przełożonych swoich, bo cóż maja do stracenia prócz zamroczonej głowy. Karabinami maszynowymi bronią gorzelni i zbiorów - i nie oddadzą bez walki".

Z "Wielkiej Trwogi" Zaremby, str. 485. Masakra. :D
"Większość miast na drodze przemieszczenia się żołnierzy radzieckich musiała dla nich przygotować kwaterunek, np. Kielce. Wygląd mieszkań po ich dłuższym pobycie pozwala zrozumieć,czego ludzie się bali. Wacław Kubacki w swoim dzienniku zanotował: "Mieszkanie [w Częstochowie] po wojskowym kwaterunku w stanie opłakanym. BRAK KLAMEK. ZABRANO WSZYSTKIE ZEWNĘTRZNE DRZWI. PORĄBANO PODŁOGĘ KUCHENNĄ. W WANNIE ZOSTAŁY ŚLADY PO ŚWINCE, KTÓRA PRZEBYWAŁA TUTAJ W CHARAKTERZE SUBLOKATORKI. Przez nasz dom przeszedł ostatni podmuch wojny."