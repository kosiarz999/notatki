<html>
<head>
  <title>Evernote Export</title>
  <basefont face="Segoe UI" size="2" />
  <meta http-equiv="Content-Type" content="text/html;charset=utf-8" />
  <meta name="exporter-version" content="Evernote Windows/308626 (pl-PL, DDL); Windows/10.0.0 (Win64);"/>
  <style>
    body, td {
      font-family: Segoe UI;
      font-size: 12pt;
    }
  </style>
</head>
<body>
<a name="766"/>
<h1>Jak mniej myśleć</h1>

<div>
<span><div><div><div>W moim przypadku dominującymi cechami w ocenianiu rzeczywistości jest <span style="font-weight: bold;">hiperempatia</span> oraz <span style="font-weight: bold;">telepatia</span>, czyli możliwość szybkiego oceniania stanu emocjonalnego osób oraz możliwość przewidywania ich myśli. Przydatna umiejętność, ale taka ocena osób bywa złudna, a często przesadzona (np. <a href="https://en.wikipedia.org/wiki/Hostile_attribution_bias">hostile attribution bias</a>).</div><div><br/></div><div><span style="font-weight: bold;">Myślenie rozgałęzione</span> polega na równoległym kreowaniu osobnych &quot;gałęzi&quot; myśli, zagłębiających dany temat. Pozwala to na kompleksowe opanowanie zagadnienia. Fajne, ale problem polega na tym, że: </div><ul><li><div>można się pogubić,</div></li><li><div>często się skupiasz na szczegółowych zagadnieniach, które nie mają większego znaczenia z perspektywy całości projektu.</div></li></ul><div>Jeśli tak się stanie to musisz powrócić do podstawowego założenia i zadać sobie pytanie, po co to robisz i jaki był cel projektu.</div><div><br/></div><div>Myślenie rozgałęzione sprawia, że <b>twój mózg potrzebuje skomplikowanych wielowątkowych problemów do rozwiązania.</b> Tylko w takich warunkach pracujesz najlepiej. Jeśli twoja praca jest liniowa, wówczas będziesz roztargniony i łatwo będziesz zapominać, co właściwie miałeś zrobić. </div><div>Sposobem na obejście tego problemu jest nałożenie dodatkowych bodźców na siebie, czyli np. słuchanie muzyki podczas pracy czy czytanie podczas chodzenia.</div><div>Kanalizowanie myśli odbywa się również poprzez głośne myślenie. Nie jest to oznaka wariactwa, ale w kontaktach z ludźmi lepiej nad tym panować, bo może się coś wymsknąć.</div><div><br/></div><div>Sposobem na opanowanie myślenia rozgałęzionego może być schemat heurystyczny, czyli <b>mapa myśli</b>. Pomysł wziął się z komentarza do &quot;Kategorii&quot; Arystotelesa autorstwa Porfiriusza z Tyru. Możesz wykorzystać białą tablicę, kartkę papieru czy program do wizualizacji myśli. </div><div><br/></div><div><b>Myślisz nieustannie, twoje myśli są tak intensywne jak rzeczywiste zdarzenia.</b> Możesz to wykorzystywać do tego by radzić sobie ze stresem, w końcu w swoim umyśle ty jesteś sobie panem. Jednakże musisz uważać, by nie &quot;prześnić&quot; całego życia. Dlatego alternatywą dla takiego postępowania powinna być wąska specjalizacja/hobby, które cię zajmie. </div><div><br/></div><div>Problem polega na tym, że mózg, który nie ma informacji do przetrawienia mieląc na pusto generuje zdarzenia przykre, z intensywnością dorównującą rzeczywistości. <b>Jeśli nie pohamujesz &quot;rączego rydwanu swoich myśli&quot; będziesz stale zgorzkniały i przygnębiony.</b> Musisz nauczyć się nad tym panować, najprostszy sposób to zastąpienie złych myśli przyjemnym wspomnieniem. </div><div>I vice versa, z racji tego, że myśli przeżywasz z taką intensywnością, możesz wyobrażać siebie w sytuacjach przyszłych jeszcze zanim do nich dojdzie. Jest to o tyle problem, że możesz wyczerpać przyjemne doznania jeszcze zanim się zaczną, przykładowo możesz wyczerpać przyjemność z nadchodzącej wycieczki jeszcze zanim do niej dojdzie. Panuj nad tym.</div><div><br/></div><div>Starasz się podważyć każdy element układanki. <b>Myślisz o konsekwencjach każdej decyzji</b>. Fajnie, bo decyzje są przemyślane, ale problem polega na tym, że możesz nakładać na siebie bariery i ograniczenia, które będziesz bał się przekroczyć. Wszystko z umiarem, nie pozwól aby myśli cię przytłoczyły na tyle, że nie zrobisz danej rzeczy. Nie daj się opanować strachowi.</div><div>Wiąże się to z występowaniem kogoś takiego jak <span style="font-weight: bold;">wewnętrzny krytyk</span>, który zawsze deprecjonuje nie tylko twoje dokonania, ale również poczucie własnej wartości. Musisz nauczyć się zagłuszyć kogoś takiego i kazać mu spadać na drzewo. Zwykłe: &quot;Spierdalaj!&quot; powinno wystarczyć 🙂</div><div><br/></div><div>Pamiętaj o tym, że <b>wahania nastrojów podlegają automatyzacji</b>. Czyli jeśli codziennie o stałej porze czujesz się zdołowany, to twój organizm będzie do takiego stanu systematycznie wracał o stałej porze. Dlatego tak ważne jest, byś panował nad swoimi myślami, gdyż w pewnym momencie możesz mimochodem czuć się przygnębiony mimo że nic nie powinno cię wprawić w taki stan. Dlatego kilka razy dziennie sprawdzaj swój stan umysłu byś mógł się otrząsnąć ze złych myśli.</div><div><br/></div><div><b>Pamięć jest wybiórcza.</b> Nie jesteś w stanie natychmiast przypomnieć sobie konkretnych rzeczy, o które ktoś prosi. Ale ma ogromną zdolność do zapamiętywania informacji o tyle, o ile dana rzecz wydaje ci się zabawna i warta zapamiętania. </div><div>W przypadku nauki rzeczy nieciekawych można zastosować następujące techniki:</div><ul><li><div>nadać sens temu co aktualnie robisz, przykładowo &quot;uczę się tego, by później robić coś dużo ciekawszego&quot;,</div></li><li><div>próba uzasadnienia nauki wykorzystaniem danej wiedzy w życiu codziennym, praktycznie,</div></li><li><div>potraktowanie nauki jako wyzwania, zdobywania punktów, osiągnięcia do zdobycia,</div></li><li><div>ćwiczenia mnemotechniczne.</div></li></ul><div><br/></div><div>Wydobywanie zapamiętanej informacji następuje błyskawicznie i automatycznie. Jeśli zaczniesz się zastanawiać nad sensem zapamiętanej informacji, zwątpisz i jej nie wykorzystasz. </div><div><br/></div><div>Podstawowy mój problem w procesie uczenia się to <span style="font-weight: bold;">brak uporu i wytrzymałości.</span> Trzeba być tego świadomym i stale nad tym pracować.</div><div><br/></div><div>Jeśli masz tendencję do krótkiego snu (co bywa częste) musisz zrekompensować jego braki drzemkami w ciągu dnia, nawet kilkoma. </div><div><br/></div><div><b>Niski poziom serotoniny można podnieść</b>:</div><ul><li><div>dietą wysokobiałkową,</div></li><li><div>sportem,</div></li><li><div>nowymi projektami do wykonania,</div></li><li><div>relaks, czyli metoda na radzenie sobie ze stresem,</div></li></ul><div><br/></div><div><b>Poczucie własnej wartości z reguły jest niskie</b>, mniejsza o powody, bo są mnogie (odrębność, myślenie negatywne). Poczucie własnej wartości czerpie siłę z sukcesów jakie osiągamy, musimy jednak nie tylko do nich dążyć, ale również umieć je dostrzegać i doceniać.</div><div><br/></div><div><b>Dążysz do perfekcji.</b> To chwalebne, ale z reguły jest ograniczające, bo perfekcji nigdy nie można osiągnąć w danym zagadnieniu. Jest to sprzężone z myśleniem rozgałęzionym i z dążeniem do idealizmu. <b>Z natury jesteś idealistą.</b></div><div>Istnieje ciekawy skutek uboczny związany z perfekcją. Popadasz w dwie skrajności: &quot;albo rozwijasz w sobie wszechogarniającą życzliwość i stajesz się empatycznym, cierpliwym i pobłażliwym poczciwcem, albo zmieniasz się w nieprzejednanego moralizatora, zżymającego się na wszelkie naruszenia ich kodeksu moralnego i nieustannie ciskającego gromy na gburów, cwaniaków, kanciarzy.&quot;</div><div>Perfekcja jest powiązana z idealizmem i z reguły prędzej będziesz cierpieć niż sobie odpuścisz. Potrafisz walczyć z systemem jeśli dany przepis uznasz na głupi, ale z drugiej strony możesz chcieć narzucać swoje prawa innym, co też nie jest dobre.</div><div>To sprawia, że <b>twój system wartości jest niezrozumiały dla innych</b> i że możesz łatwo padać ofiarą ludzi cwańszych od ciebie, którzy będą ciebie wykorzystywać. To jest szczególnie problematyczne dla kobiet, które często padają ofiarą zwykłych socjopatów.</div><div><br/></div><div><font size="1"><b style="font-size: 14pt;">A teraz czas na... abstrakcję<br/></b></font></div><div><font style="font-size: 11px;"><span style="font-size: 12pt;"><b>Teoria. Poziomy logiczne.</b><br/></span></font></div><div>Treść wypowiedzi można zawrzeć w pięciu poziomach logicznych:</div><ul><li><div><b>otoczenie</b> - opis widzialnej rzeczywistości, czyli &quot;gdzie?&quot;, &quot;kto?&quot;, &quot;kiedy?&quot;.</div></li><li><div><b>sposoby postępowania</b> - działanie, czyli &quot;co robisz?&quot;.</div></li><li><div><b>zdolności</b> - w tym zasoby.</div></li><li><div><b>wartości i przekonania</b> - czyli &quot;dlaczego?&quot;, &quot;w jakim celu?&quot;.</div></li><li><div><b>tożsamość</b> - światopogląd, czyli &quot;kim jesteś?&quot;.</div></li></ul><div>Do tego dochodzi jeszcze <b>poziom duchowy</b>, nie dla wszystkich jednoznaczny. Pytania: &quot;kto inny?&quot;, &quot;w jakim szerszym celu?&quot;, &quot;ku jakiej przyszłości?&quot;. Jest to poziom, w którym stawiamy sobie pytania o sens wszystkiego i przyszłość ludzkości. Ten poziom bardzo interesuje nadwydajnych mentalnie, dlatego nie zaniedbuj tego aspektu osobowości.</div><div><br/></div><div>Co z tego wynika? Po pierwsze: <b>mylisz wartość czy tożsamość danej osoby z jej zachowaniem</b>. U ciebie jedno wynika z drugiego, u lewopółkulowców niekoniecznie. Przykładowo: &quot;mylę się (zachowanie), więc jestem nic niewart (tożsamość)&quot;. U normalsów działanie w stosunku do ciebie nie musi nosić określonej wartości w stosunku do ciebie. To, że ktoś dla ciebie coś zrobił nie musi oznaczać, że cię lubi. I vice versa. Dlatego musisz nauczyć się oddzielać działania od wartości, to nie jest to samo.</div><div>Po drugie: <b>normalni nie mają zwyczaju rozmawiać o wartościach, tożsamości czy tym bardziej duchowości.</b> Są konkretni. <b>Jeśli więc widzisz po reakcji, że danego rozmówcę nie interesuje rozmowa o ideałach - odpuść i idź gdzie indziej.</b></div><div><br/></div><div><span style="font-weight: bold; font-size: 14pt;">Różnice między mną, a resztą.</span></div><ul><li><div><span style="font-weight: bold;">Zdolność do logicznego myślenia nie jest dana każdemu.</span> Nie każdy zastanawia się nad konsekwencjami swoich decyzji zanim je podejmie. Większość ludzi działa, a dopiero potem ocenia skutki swoich działań.</div></li><li><div><span style="font-weight: bold;">Spotykają się dla samej potrzeby przebywania razem po to by pogadać o pierdołach.</span> Nikt z nich nie trawi rozmowy o ideałach czy abstrakcji. Rozmowy intymne prowadzą jedynie w chwilach załamania. &quot;Filozof&quot; to częste określenie, które usłyszysz.</div></li><li><div><span style="font-weight: bold;">Krytyka z ich strony ma na celu poprawę mojej osoby.</span> Przyjmij ją z pokorą i się dostosuj (jeśli warto 🙂 ). To samo jest z plotkarstwem, obmawianie za plecami tworzy więź społeczną, nie ma na celu deprecjonowanie i odrzucenie kogokolwiek (domyślnie).</div></li><li><div><span style="font-weight: bold;">Każdy z nich myśli w kategoriach indywidualnych, nie kolektywistycznych.</span></div></li><li><div><span style="font-weight: bold;">Ich system wartości nie jest tak radykalny jak twój.</span> Generalnie - &quot;nikt nie widział, nikt nie wie&quot; oraz &quot;byle nie robić z tego afery!&quot;. Poza tym łatwo oceniają innych i nie są zdolni do samokrytyki. Z tego powodu nie potrafią przyznać się do błędu.</div></li><li><div><span style="font-weight: bold;">Pewność siebie.</span> Oni nie generują wątpliwości, są właściwymi ludźmi na właściwym miejscu, mają poparcie 80% społeczeństwa i wszyscy ich kochają. Więc &quot;nie bądź pierdołą i weź się w garść&quot;, itp., itd.</div></li></ul><div><br/></div><div><span style="font-weight: bold; font-size: 14pt;">Konsekwencje.</span></div><div><b>Trzeba stale być na cenzurowanym u normalnie myślących ludzi.</b> Nieustannie będą cię krytykować i uważać za niedojrzałego.<br/>
Krytyka z ich strony ma na celu wymuszenie poprawy z mojej strony, ale takie podejście nie pomaga, bo równie dobrze mógłbym uciąć sobie łeb. </div><div>Z tego względu <b>musisz ograniczyć przyjaźnie do osób takich jak ty</b>. Mówimy tu o 15 do 30% społeczeństwa, więc będziesz miał 6x bardziej pod górę jak reszta. No, ale taki już twój los, przyzwyczaj się.</div><div><br/></div><div>Podstawowy problem z innymi nadwydajnymi jest taki, że mają wybuchowy temperament, więc trzeba być delikatnym w relacjach z nimi. Są nadwrażliwe, więc mogą źle interpretować czyjeś słowa lub gesty.</div><div><br/></div><div>&quot;Nie szukaj miłości poza sobą. Karm się własną energią i promieniuj życzliwością. Im lepiej zrozumiesz i zaakceptujesz siebie, tym więcej przyciągniesz ludzi emanujących żarliwością tego samego rodzaju. Miłość, której szukasz, będzie mogła wreszcie krążyć między wami, jak długo zechcesz.&quot;</div><div><br/></div><div>&quot;Zachęcam nadwydajnych mentalnie, by pogodzili się ze swoją misją na ziemi: są kamertonami. Z maksymalistycznym systemem wartości, z tak przenikliwym spojrzeniem, cokolwiek zrobią, muszą - czy tego chcą, czy nie - nadawać ton, i to krystalicznie czysty. Wówczas zbliżający się do nich ludzie, jak instrumenty muzyczne, mogą sprawdzić, czy sami grają czysto, i ewentualnie dostroić się do wzorca.&quot;</div><div><br/></div></div><div><font size="1"><b style="font-size: 14pt;">Krótkie rady co do psychiki<br/></b></font></div><ul><li><div><b>Wyrzeknij się perfekcjonizmu.</b> Perfekcjonizm to recepta na klęskę. Paradoks polega na tym, że im mniej chcesz być perfekcyjnym, tym większe czynisz postępy.</div></li><li><div><b>Bezwarunkowo doceniaj swoje osiągnięcia.</b> &quot;Docenianie swoich osiągnięć jest niezbędne, by odzyskać i wzmocnić poczucie własnej wartości. Nie jest ono dane raz na zawsze i nawet u ludzi kochających siebie pozostaje kruche. Bez regularnych sygnałów z zewnątrz słabnie i może po prostu zaniknąć. Można je wzmacniać i podbudowywać, tylko systematycznie doceniając wszystkie swoje większe i mniejsze osiągnięcia, bez wyjątku. To znaczy bez żadnego &gt;&gt;tak, ale...&lt;&lt;&quot;</div></li><li><div><b>Dbaj o własny wizerunek.</b> &quot;Własny wizerunek to subiektywny sposób postrzegania siebie, a także nasze wyobrażenie o tym, jak postrzegają nas inni. <b>Nie ma on nic wspólnego z rzeczywistością, gdyż do ciebie wraca twój zniekształcony obraz.</b> (...) Ciągłe wykazywanie, ile jesteśmy warci, to pułapka bez wyjścia, bo <b>im bardziej staramy się dowieść swojej wartości, tym bardziej ją umniejszamy</b>. (...) Nikomu niczego nie musisz udowadniać. Po prostu rób to, co robić powinieneś. Paradoksalnie im bardziej jesteś przekonany o własnej wartości, tym bardziej przekonani będą inni.&quot;</div></li><li><div><b>Kultywować miłość własną</b>. &quot;Ludzie, którzy nie kochają samych siebie, często się zaniedbują, nie znają własnych potrzeb, niezbyt troszczą się o zapewnienie sobie codziennego bytu, narażają się na niebezpieczeństwa i bez mrugnięcia okiem godzą się na niedopuszczalne warunki życia czy pracy. I odwrotnie, im większą miłością ktoś obdarza samego siebie, tym bardziej będzie zdolny dbać o siebie, o zaspokajanie swoich potrzeb, o swoje zdrowie i o swój wygląd. Będzie bardziej zmotywowany do urządzenia sobie wygodnego życia, będzie umiał zabezpieczać się i bronić przed agresją z zewnątrz, zarówno fizyczną, jak i psychiczną. Ludzie kochający siebie szanują się i skłaniają innych, by ich szanowali. Nie godzą się na ciosy, zniewagi, czy upokorzenia.</div></li><li><div><b>Uciszyć wewnętrznego sabotażystę</b>. Ten pseudomoralizator powinien się ostatecznie odpierdolić i spadać na drzewo.</div></li><li><div><b>Musisz siebie traktować jak swojego życiowego partnera.</b> Szanuj siebie, bo inaczej znowu ogarną cię złe myśli.</div></li></ul><div><br/></div><div>Dzięki temu odzyskasz poczucie własnej wartości i zaczniesz żyć w harmonii, gotowy do rozwiązywania problemów i przezwyciężania przeciwności. Przestaniesz dbać o własny wizerunek i nie będzie ciebie dalej obchodzić opinia innych ludzi.</div><div><br/></div><div><b><font style="font-size: 14pt;">Krótkie rady co do mózgu i jego potrzeb.</font></b></div><ul><li><div><b>Musisz być lekko przepracowany.</b> &quot;Aby czuć, że żyjesz, musisz zintensyfikować swoją codzienność: wyznaczaj sobie ambitne zadania, realizuj kilka motywujących projektów jednocześnie. Jeśli normalnie myślący mówią, że się rozpraszasz, to znaczy, że osiągnąłeś właściwą równowagę.&quot;</div></li><li><div><b>Karmić swój mózg nauką</b>. &quot;Twój mózg uwielbia się uczyć. (...) Możesz uczyć się, czego tylko chcesz. Przestrzegaj jednak dwóch podstawowych zasad:</div></li><ul><li><div>jeśli przestajesz rozumieć, to znaczy, że za bardzo komplikujesz sprawę, która jest prostsza, niż ci się wydawało,</div></li><li><div>uczenie się wymaga wytrwałości. Nawet jeśli coś wdaje ci się zagmatwane lub nudne, nie można tego pominąć.&quot;</div></li></ul><li><div><b>Uprawiać sport.</b></div></li><li><div><b>Rozwijać swoją kreatywność.</b> W zasadzie kreatywność powinna być racją bytu twojej działalności zawodowej.</div></li><li><div><b>Karmić swój mózg sztuką.</b></div></li><li><div><b>Poszukać ludzi takich jak ty.</b></div></li></ul><div><br/></div><div><b><font style="font-size: 14pt;">Udane życie towarzyskie mimo nadwydajności.</font></b></div><div>&quot;Im lepiej będziesz rozumiał i akceptował siebie, tym wyższa będzie twoja samoocena. W miarę wzrostu poczucia własnej wartości zwiększa się szacunek dla samego siebie, a także szacunek innych dla ciebie. (...) <b>Normalnie myślący są i na zawsze pozostaną inni niż ty.</b> &quot;</div><ul><li><div><b>Musisz przestać bać się samotności i odrzucenia. </b></div></li><li><div><b>Nie bierz do siebie krytycznych uwag.</b> Jeśli uwaga jest celna, wykorzystaj ja, jeśli nie, podziękuj stwierdzając: &quot;To ty jesteś takiego zdania&quot;. A jeśli ktoś zauważył jedną z cech twojego charakteru to przyznaj się do niej z uśmiechem 🙂</div></li><li><div><b>Segreguj bliskich przyjaciół względem podobnych cech charakteru.</b> W razie nieporozumień nie nalegaj, tylko zmień temat. Do tego pamiętaj, że nie każde kontakty towarzyskie są równie bliskie, miej umiar.</div></li></ul><ul><li><div><b>Nie można kochać kogoś kogo się nie szanuje.</b> Więc szanuj siebie i walcz o szacunek względem ciebie.</div></li><li><div>W poszukiwaniu życiowego partnera wystrzegaj się za bardzo kobiecych i nazbyt przymilnych kobiet. Kobiety znowuż powinny się wystrzegać typów macho. Zbyt często można w takiej kombinacji trafić na wampiry.</div></li></ul><div><br/></div></div></span>
</div></body></html> 